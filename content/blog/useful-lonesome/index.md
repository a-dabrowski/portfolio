---
date: "2021-05-01"
---
# Użyteczność samotności
#### 01-05-2021
Tags: #article

*o czym jest ten artykuł, trochę o pracy w samotności, trochę o dziedziczeniu, a nie o to chyba mi chodziło.*

Samotność nie jest powszechnie uznawana za pozytywny stan. Wiemy, że człowiek jest stworzeniem stadnym, badania pokazują, że uczucie samotności wywołuje w głowie podobne rekacje do tych, jakie powstają gdy zostaniemy fizycznie uderzeni. Samotność może być jednak wykorzystana do zbudowania lepszej wersji nas samych. Do wejścia na inny poziom, do miejsca o którym nawet nie myśleliśmy, że jest w naszym zasięgu. Samotność jest pewną próbą charakteru. Areną, na której mierzysz się sam ze sobą. Możesz stoczyć się w rozpacz i tragedię albo wznosić się na szczyty na które nie wzniósł się nikt.
Co zatem jest takiego w samotności, że może doprowadzić do tak skrajnych efektów?

Bez kontaktu z bliskimi czy dalszymi znajomymi jesteśmy odarci ze wsparcia (jeśli znajomi są nam przychylni) i toksycznych komentarzy (jak znajomi nie są tak wspierający). Obie sytuacje generują pozytywny wynik. Utrata zewnętrznej stymulacji tego jak siebie postrzegamy pozwala dostrzec kim w sumie jesteśmy, jakie są nasze silne strony, w czym jesteśmy beznadziejni, czego się obawiamy. To co z tym zrobisz jest najważniejszym czynnikiem od którego zależy czy stoczysz się w rozpacz z tego powodu czy staniesz się lepszym człowiekiem. Można użalać się nad sobą, obwiniać ludzi i zdarzenia czy miejsce w jakim się urodziliśmy. Można też pogodzić się z tym w jakiej sytuacji jesteśmy, zastanowić się czy i co możemy zrobić by tą sytuację jakoś usprawnić i próbować coś z tym robić. Nawet jeśli nie mamy pewności czy to aby na pewno dobry pomysł. Alternatywa to stanie w miejscu i nadzieja, że może jakimś cudem pewnego dnia spadnie na nas natchnienie i genialny pomysł co robić lub spotkamy kogoś kto ten pomysł podsunie i dokładnie powie co robić.

Ryzykowne jest pójście drogą łatwiejszą. Możesz w końcu siedzieć, oglądać Netflixa, scrollować Facebooka, popijać winko dla smaczku czy inaczej się relaksować w ramach samotności, ale to będzie tylko powoli i w niewidoczny sposób budować negatywne emocje, które będą potem urastać do rangi rozpaczy i trwogi. Pomyślisz, że to przez samotność i gdyby tylko był ktoś obok to wszystko byłoby lepsze i bardziej znośne. Tylko to nie do końca rozwiązanie problemu, a zasłonięcie go. To jak zebrać stertę naczyń w zlewie i przykryć ceratą. Nie widać syfu, ale smrodek będzie się przebijać. Mogą być kłótnie o błahostki czy obwinianie tej osoby o jakieś błędy.

#### Benefity
Przepracowanie samego siebie to inwestycja. Samotność można traktować jako "próbę ognia". Jeśli to wykorzystamy, możemy stać się bardziej niewzruszeni na przeszkody i porażki. Fakt życia z którym nie da się kłócić, że ten czas przeszkód i porażek przychodzi zawsze. Każda większa inicjatywa wiąże się z ryzkiem trudu i porażki.   Można to zrobić będąc otoczonym ludźmi, samotność traktowałbym jako "akcelerator", wzmacniacz. 
Możesz zatracić się w samotności, zniknąć w jej odmętach by wrócić jako odmieniony, silniejszy mentalnie. W samotności nie jesteś ograniczany przez pryzmat schematów i ról jakie wypełniasz w relacjach z bliskimi ludźmi. Musisz zmierzyć się z własnymi słabościami i obawami, które siedzą głęboko.


#### Wady gdy unikamy tego
Nie możemy liczyć na to, że będzie ktoś, kto zawsze nas podniesie. W ten sposób stajemy się zależni. Zależni od czynników i osób poza naszą kontrolą.
Wsparcie przychylnych osób jest czymś dobrym, ale nie zawsze tak jest i wtedy musimy polegać na sobie. Nie powinno być tak, że moment w którym droga staje się wyboista, rozbijamy się i nie jesteśmy w stanie się podnieść, porzucając to czym się zajmowaliśmy czy czegoś pragnęliśmy.
Kiedy jesteś w grupie ludzi, otoczony znajomymi, którzy chcą dobrze i wmawiają Ci akceptację. To buduje komfort, ale przez ten komfort nie chcemy próbować, nie chcemy wychodzić spod ciepłej kołderki by robić coś trudnego. Nawet jak sobie ponarzekamy wśród znajomych to też jest jakiś komfort.

Są też aktywności, których nikt nie zrobi za ciebie i od ciebie zależy postęp. Jeżeli chcesz usprawnić sylwetkę, nie ma fizycznej możliwości by to ktoś za ciebie wykonał trud ćwiczeń i przyjmowania odpowiednich posiłków. Możemy uzyskać doradców, trenerów, którzy wskażą drogę i powiedzą jak stawiać kroki, ale te kroki musisz postawić ty. Będac rodzicem możesz korzystać z pomocy opiekunów, rodziców, porad specjalistów różnych dziedzin, ale ostatecznie to od ciebie zależy jaka będzie twoja rola w życiu twojego dziecka, czego je nauczysz, ile czasu będziesz z nim spędzać, jak będziesz je traktować.


#### Jednak nie przesadzaj
Na koniec należy jednak pamiętać, że nie należy przesadzać i dążyć do samotności przez całe życie. Chodzi o to by samotność wykorzystać do wzmocnienia naszego fundamentu, "wykucia własnej zbroi", by trudne sytuacje czy rozmowy nie zostawiały nas zdewastowanych. By być lepszym członkiem społeczeństwa, lepszym partnerem/partnerką, rodzicem czy pracownikiem. Jak było wspomniane na początku, człowiek to istota społeczna, nie ma powodów wyzbywać się całkowicie towarzystwa ludzi. 

Odcięcie sie od znieczulaczy tego co czujesz wewnętrznie może być nieprzyjemną przejażdżką. Przepracowanie własnych słabości, kompleksów i obaw

W samotności nie zajmujesz się grupową dyskusją nad sprawami, które dotyczą innych ludzi. Nie masz przyklaskiwania innych jak to masz rację. Nie ma tego przyjemnego uczucia walidacji.



### Dirty notes

Sekret. Sukces jest wykuty w samotności. Gdy nie jesteś z przygotowanej rodziny. Kiedy jesteś w grupie ludzi, otoczony znajomymi, którzy chcą dobrze i wmawiają Ci akceptację. Co jeśli czasem nie jesteś skąpany w pocieszycielskich słowach znajomych. 

Musashi zamknięty na 3 lata, potem też samotnie ostrzył miecz.

Pradawne próby gdzie młodzian był zostawiany na parę dni poza społeczność i zobaczyć czy wyjdzie. Wysyłany w otchłań by się sprawdził.

Przyjaciele, nawet jeśli szczerzy i niezazdrośni o fakt, że chcesz się wybić, przebić mogą stanowić swego rodzaju obciążenie. Są takie chwile, gdzie trzeba zapomnieć o wszystkim i poświęcić inicjatywie, która siedzi Ci w głowie. To nie oznacza automatycznie sukcesu czy pozytywnego efektu. Zawsze jest ryzko utraty relacji, które trzeba zaakceptować.

Im więcej ludzi, którzy muszą na Tobie polegać (dzieci / partner życiowy / rodzina), tym zakres i czas tego poświęcenia będzie mniejszy, bo jednak niszczenie najbliższych relacji może być nieodwracalne w skutkach.
Co jeśli jednak cały czas wisi nad tobą ta potrzeba spróbowania?

Są takie jednostki, które są na takim polu zasiani, że znajomi są dobrze i zdrowo nastawieni. Kiedy robisz wymówki, mówią że gadasz pierdolety i przestań gadać tylko weź się do roboty.

Czasami trzeba wykuć się w samotności. Nie jesteśmy tego uczeni w szkołach, nie każdy jest tego uczony przez rodzinę. Nie wpisuje się to też w aktualne trendy "self-love" i akceptacji tego jakim się już jest. 
W przypadku wątpliwości zastanów się po prostu, jakie są scenariusze dobre i złe scenariusze w przypadku odrzucenia tego powołania, a jakie gdy się temu poświęcisz.

Potrzeba odcięcia się od ludzi jest tym większa im ambicja jest różna od amibicji ludzi z twojej społeczności, twojej rodziny, twojego regionu. Człowiek, jako istotna społeczna, przesiąka ludźmi wśród których przebywa. Znajdując wspólnie "wrogów" czy wspólną sprawę budujemy więzi społeczne.
Jednak to nie przyjaciele siedzą nad klawiaturą kiedy nie masz pomysłu i jesteś pełen wątpliwości do rozpoczęcia pisania swojej książki. To nie znajomi będą ryzykować pieniądze i nerwy zakładając firmę o której myślisz i nie wiesz czy się uda.

Pułapką może jednak być niebezpieczny twór "pozytywnego myślenia", odbierania wszelkiej krytyki jako gadanie nienawistnych ludzi.
> Show me a man, who is a son of a great man

